<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
  <title>Kandido, aŭ Optimismo</title>
  <link rel="stylesheet" type="text/css" href="styles/stylesheet.css"/>
  <link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>

</head>
<body>
<h2 id="calibre_toc_218">Pri la vortordo</h2>
<p>Fakte mi okupiĝis pri «Kandido» ĉar per ĝi mi volis kontroli la ĵus publikigitan teorion pri la vortordo en Esperanto («<a href="https://www.akademio-de-esperanto.org/oficialaj_informoj/oficialaj_informoj_35_2021.html">Raporto de la Sekcio pri Gramatiko pri vortordo en Esperanto</a>»♐. Oficialaj informoj, №35, 2021-07-14). La stilo de la artikoloj de Lanti’ ŝajnis al mi sufiĉe esperanteca ĉi-rilate, kaj mi decidis ekzameni iom pli grandan prozaĵon: lian tradukon de la Voltera verko.</p>
<p>Nu, mi jam citis <a href="APL.xhtml#promeso">la malinstigan averton</a> el la Lantia antaŭparolo:</p>
<blockquote>
<p><a id="hoVePP"></a>Mi penis konservi laŭeble la formon de la frazoj kaj okazis, ke ne ĉiam mi alprenus saman se mi verkus originale.</p>
</blockquote>
<p>Ĉi tio estas tre stranga traduka principo, pravigebla nur se oni tradukas por klarigi al la leganto apartaĵojn de la franca gramatiko. Sed mi vidis en tio okazon por kompari la francan vortordon kun tiu de Esperanto per apudmeto de du tekstoj en la Lingvo Internacia. Alivorte, mi decidis reverki la tradukon de Lanti’ tiel, kiel mi esprimas la koncernan enhavon en la maniero kiel eble plej Esperanteca.</p>
<p>Atentindas, ke la literatura franca lingvo pli ol la aliaj fontolingvoj de Esperanto ignoras la komunikadan (= pragmatikan) vortordon (tio koncernas nur la <em>literaturan</em> francan lingvon, la buŝa lingvo ja estas tute pragmatika). Probable tio estas ŝuldata al la prilaboro de la literatura lingvo en la 17ª–18ª jc, kiam la raciismaj stilistoj kaj gramatikistoj «ĝin poluris ĝistrue» (laŭ diro de lordo Ĉesterfildo, samtempano kaj amiko de Voltero).</p>
<p>Interalie la franca lingvo preferas la aktivan frazaranĝon, eĉ je la kosto de la pragmatika vortordo; la angla lingvo estas pli pragmatika je la kosto de pasivigo; Esperanto ofte ebligas kombini la pragmatikan vortordon kun la aktiva aranĝo. Ekz‑e en <a href="index_split_009.xhtml#maljunulino">la lasta frazo</a> de ĉap. 6ª:</p>
<blockquote>
<p lang="fr" id="maljunekz"><b>V</b> : Il s’en retournait … lorsqu’<em>une vieille l’aborda,</em> et lui dit: …</p>
<p>(<b>L</b> : … kiam <em>maljunulino aliris al li</em> kaj diris:…)</p>
<p lang="en"><b>A</b> : … when <em>he was accosted by an old woman,</em> who said to him…</p>
<p lang="de"><b>G</b><sub>20</sub> : … als <em>ihn ein altes Weib</em> ansprach und ihm zuflüsterte:…</p>
<p lang="pl"><b>P</b> : … kiedy zbliżyła się doń <em>jakaś staruszka</em> i rzekła:…</p>
<p lang="ru"><b>R</b> : … когда к нему подошла <em>старуха</em> и сказала ему:…</p>
<p><b>S</b> : … kiam <em>lin aliris maljunulino, </em>kiu diris:…</p>
</blockquote>
<p>Simile en ĉap. 12ª:</p>
<blockquote>
<p lang="fr"><b>V</b> : <em>Un marchand</em> m’acheta …</p>
<p>(<b>L</b> : <em>Komercisto</em> aĉetis min …)</p>
<p lang="en"><b>A</b> : I was purchased by <em>a merchant</em> …</p>
<p lang="de"><b>G</b><sub>20</sub> : Mich erhandelte <em>ein Kaufmann</em> …</p>
<p><b>S</b> : Min aĉetis <em>komercisto</em> …</p>
</blockquote>

<p>Franclingve ĉi tiujn mislokitajn remaojn markas nedifina artikolo. Tia maniero remaigi estas apartaĵo de la franca lingvo, por aliaj lingvoj (ekz‑e por la angla) ĝi estas nekutima kaj ĝena (pli ĝena ol pasivo). En la liberordaj lingvoj (i.a. germana, pola, rusa, Esperanto) tiaokaze sufiĉas kaj konvenas simpla sintaksa inversio.</p>
<p>Tamen en la propozicioj, kie la remao estas difine determinita, <b>V</b> kaj <b>L</b> uzas <strong><a href="https://eo.wikipedia.org/wiki/Fendita_frazo">fenditajn frazojn</a></strong>♐, ekz‑e (ĉap. 22ª):</p>
<blockquote>
  <p lang="fr"><b>V</b> : — … vos ombres sont des taches horribles. — <em>Ce sont les hommes qui</em> font les taches, dit Candide, et ils ne peuvent pas s’en dispenser.</p>
</blockquote><blockquote>
<p><b>L</b> :  — … viaj ombroj estas teruraj makuloj.</p>
<p>— <em>Estas la homoj, kiuj</em> faras la makulojn kaj ili ne povas tion eviti.</p>
</blockquote><blockquote>
<p><b>S</b> : — … Viaj «ombroj» estas hororaj makuloj.</p>
<p>— La makulojn faras <em>la homoj, —</em> diris Kandido, — kaj ili ne povas tion eviti.</p>
</blockquote><blockquote>
  <p lang="de"><strong>G<sub>20</sub>:</strong> „Die Flecken machen <em>die Menschen,</em>“ erwiderte Candid, „sie können nicht anders.“</p>
</blockquote>
<figure class="figure2" style="float: left; clear:right; padding: 0.5em 0.5em 1em 0">
<img src="images/makuloj-L.png" alt="(Bildo)"/><br/>
<figcaption>Anaforoj en fendita frazo</figcaption></figure>

<figure class="figure2" style="clear: left;">
<img src="images/makuloj-S.png" alt="(Bildo)"/><br/>
<figcaption>Ĉe la pragmatika vortordo</figcaption></figure>

<p style="clear: both;">La fenditaj frazoj malsimpligas la sintaksan strukturon kaj komplikas la anaforan reton (kiel evidentas el la ĉi-apudaj figuroj). La tradukoj en la liberordajn, akuzativhavajn lingvojn estas pli simplaj kaj fluaj.</p>

<p>Alia problemo de tiaspecaj fenditaj frazoj estas tio, ke Lanti’ uzas samformajn sensubjektajn <em>estas-</em>propoziciojn por traduki la francan <em>il y a</em>:</p>
<blockquote>
<p lang="fr"><b>V</b> : la dame demanda pourquoi <em>il y avait</em> des tragédies <em>qu’on</em> jouait quelquefois, et <em>qu’on</em> ne pouvait lire.</p>
<p><b>L</b> : La sinjorino demandis, kial <em>estas</em> tragedioj, <em>kiujn</em> oni ludas kelkfoje, kaj <em>kiujn</em> oni ne povas legi.</p>
<p><b>S</b> : La markizino demandis, kial iuj tragedioj, ja fojfoje ludataj, estas preskaŭ nelegeblaj [ĉap. 22ª].</p>
</blockquote>

<p>Grava diferenco inter tiuj du tradukoj estas la artikolo: «Estas <strong>la</strong> homoj, kiuj…». Ĝi forte ĝenis min ĉe la traduko: ja laŭ PAG, tia <em>la</em> egalas al <em>ĉiuj;</em> t.e. «la makulojn faras ĉiuj homoj». Tiu aserto estas pli forta ol bezonas Kandido, por la argumentado sufiĉus diri, ke la makuloj estas <em>faro homa,</em> «de <em>iuj</em> homoj» kaj tiel senkulpigi Dion. Evidente la samon sentis la tradukisto angla [<b>A</b><sub>20</sub>], kiu kombinis fenditan frazon kun nedifina determino: <em>“They are <strong>men</strong> who…”</em>. Tamen duapense mi ekkonsciis, ke Kandido estas homo de la 18ª jc; ke sampaĝe oni parolis pri jansenanoj kaj molinanoj; ke laŭ la doktrino de la Katolika eklezio ĉiuj homoj (krom Jesuo Kristo kaj lia patrino) estas difektitaj per la Prapeko; ke negi tion estus Pelagiisma herezo; kaj ke la dua kunordigita subpropozicio pri la neeblo «eviti tion» neprigas tiun pesimisman interpreton. Mi do retenis ĉi tiun mizantropan artikolon (fakte, ankaŭ la samtempa angla traduko [<b>A</b>] ĝin retenas).</p>

<p>Ankoraŭ ekzemplo (ĉap. 18ª):</p>
<blockquote>
<p lang="fr"><b>V</b> : <em>Ce fut un beau spectacle que</em> leur départ, et la manière ingénieuse dont ils furent hissés eux et leurs moutons au haut des montagnes.</p>
<p><b>L</b> : Estis <em>bela spektaklo</em> ilia foriro kaj la maniero, laŭ kiu ili estis suprenlevataj, ili kaj iliaj ŝafoj, ĝis la supro de l’ montoj.</p>
<p lang="de"><b>G</b> : Ihr Auszug und die erfindungsreiche Art, wie sie mit ihren Hämmeln empor gelüpft wurden, machte wirklich <em>ein sehenswürdiges Schauspiel.</em></p>
<p><b>S</b> : Ilia forveturo estis impresa spektaklo, kaj fascina estis la inĝenia maniero levi ilin kaj iliajn ŝafojn sur la supron de la montoĉeno [ĉap. 18ª].</p>
</blockquote>

<p>Tamen kelkfoje Lanti’ rearanĝis francajn frazojn laŭ la vortordo Esperanta:</p>
<blockquote>
<p lang="fr"><b>V</b> : c’est du vitriol, c’est du feu qui coule dans [les veines] des habitants du mont Atlas et des pays voisins.</p>
<p><strong><b>L</b>=<b>S</b> :</strong> en [la vejnoj] de la loĝantoj de la monto Atlas[o] kaj najbaraj landoj fluas vitriolo, fajro [ĉap. 11ª].</p>
</blockquote>
<blockquote>
<p lang="fr"><b>V</b> : <em>ce fut un cordelier à la grande manche qui</em> vola l’argent et les bijoux de Cunégonde</p>
<p><b>L</b> : la monon kaj la diamantojn de Kunegond ŝtelis <em>iu grandmanika kordeliero</em></p>
<p><b>S</b> : la monon kaj la juvelojn de Kunegundo ŝtelis <em>la grandmanika franciskano</em> [ĉap. 13ª]</p>
</blockquote>
<blockquote>
<p lang="fr"><b>V</b> : «<em>Ce n’est pas ma main qu’il</em> faut baiser», dit la vieille</p>
<p><b>L</b> : «<em>Ne mian  manon</em> vi devas  kisi», diris la  maljunulino</p>
<p><b>S</b> : — <em>Ne mian manon</em> vi kisu, — diris la maljunulino [ĉap. 7ª].</p>
</blockquote>

<p>Emfazo per inversio [<a href="index_split_022.xhtml#inversio">ĉap. 19ª</a>]:</p>
<blockquote>
<p><b>V</b> : c’était un très-bon homme que ce Cacambo</p>
<p><b>L</b> : tiu Kakambo estis tre bona homo</p>
<p><b>A</b> : This Cacambo was a very honest fellow</p>
<p><b>R</b> : очень добрый человек был Какамбо</p>
<p><b>S</b> : Tre bona homo estis tiu Kakambo.</p>
</blockquote>
<p>(La determinilo ‹tiu› temigas ‹Kakambo›n, malimplice neprigante la remaecon de ‹tre bona homo›, kiu emfaziĝas pro la inversio.)</p>


</body></html>
