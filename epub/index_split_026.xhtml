<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
  <head>
    <title>Kandido, aŭ Optimismo</title>
    
  <link rel="stylesheet" type="text/css" href="styles/stylesheet.css"/>
<link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>
</head>
  <body>
<h2 id="K23">23. Kandido kaj Marteno iras al la bordo de Anglio; kion ili tie vidas</h2>
<p>— Aĥ, Pangloso, Pangloso! Aĥ, Marteno, Marteno! Aĥ, mia kara Kunegundo! Kio do estas ĉi tiu mondo? — diras Kandido sur la Holanda ŝipo.</p>
<p>— Ĝi estas io tre freneza kaj tre abomena, — respondas Marteno.</p>
<p>— Vi konas Anglion; ĉu tie oni samtiom frenezas kiel en Francio?</p>
<p>— Jes, kvankam alimaniere. Vi scias, ke tiuj du nacioj intermilitas pro kelkaj akreoj da neĝo apud Kanado, kaj ke por tiu bela milito ili elspezas multe pli ol valoras la tuta Kanado.<a epub:type="noteref" id="n75_" href="Nj.xhtml#n75" title="En 1759 la angloj invadis Kanadon kaj Francio devis ĝin cedi per la Pariza kontrakto en 1763."><sup>[130]</sup></a> Miaj scioj ne sufiĉas por diri, en kiu el la du landoj pli da homoj bezonas trudkitelon; mi scias nur, ke ĝenerale la homoj, kiujn ni baldaŭ vidos, estas tre mishumoremaj.</p>

<p>Tiel babilante, ili albordiĝis ĉe Porcmuto. Sur la bordo staris granda homamaso; ĉiuj atente rigardis diketan viron, genuantan sur la ferdeko de milita ŝipo, kun la okuloj vinditaj; 4 soldatoj, postenigitaj kontraŭ tiu homo, tute trankvile elpafis al li po 3 kuglojn en la kranion; kaj la publiko disiris tre kontenta.</p>
<p>— Sed kio estas ĉio ĉi tio? — diris Kandido. — Kaj kiu demono superregas la teron?</p>
<p>Li demandis, kiu estas tiu dikulo, ĵus tiel ceremonie mortigita.</p>
<p>— Li estas admiralo,<a epub:type="noteref" id="n76_" href="Nj.xhtml#n76" title="Admiralo Bing’ (angle: Byng) ekzekutita en 1757-03-14 pro sia malvenko apud Minorko."><sup>[131]</sup></a> — oni al li respondis.</p>
<p>— Kaj kial mortigi tiun admiralon?</p>
<p>— Tial ke li mortigis nesufiĉe multe da homoj; li batalis kontraŭ francan admiralon, kaj oni opinias, ke li nesufiĉe proksimiĝis al sia kontraŭulo.</p>
<p>— Sed, — diris Kandido, — la franca admiralo estis egale malproksime de la angla, kiel la angla estis de la franca!</p>
<p>— Tio estas nekontestebla, — oni respondis; — sed en ĉi tiu lando utilas iam-tiam mortigi iun admiralon por kuraĝigi la aliajn.</p>
<p>Kandidon tiom konsternis kaj ŝokis la vidita kaj la aŭdita, ke li eĉ ne volis elŝipiĝi, kaj kontraktis kun la Holanda ŝipmastro (malgraŭ la risko iĝi priŝtelita kiel en Surinamo), ke tiu senprokraste lin veturigu al Venecio.</p>
<p>La mastro estis preta post du tagoj. Oni randiris Francion, oni pasis preter Lisbono, ĉe kies vido Kandido ektremis<a epub:type="noteref" id="n77_" href="Nj.xhtml#n77" title="Oni memoru pri la ĉapitroj 5ª kaj 6ª."><sup>[132]</sup></a>. Oni trapasis la markolon kaj eniris Mediteraneon; fine oni albordiĝis ĉe Venecio.</p>
<p>— Dio estu laŭdata! — diris Kandido brakumante Martenon. — Ĉi tie mi revidos la belan Kunegundon. Kakambon mi fidas kiel min mem. Ĉio estas bona, ĉio iras bone, ĉio iras kiel eble plej bone.</p>


</body></html>