<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
<title>Kandido, aŭ Optimismo</title>
<link rel="stylesheet" type="text/css" href="styles/stylesheet.css"/>
<link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>

</head><body>
<h2 id="optimism">Optimumigo kaj Optimismo</h2>

<p>Ĉi tiun sekcion mi metas finen por ne fortimigi la legantojn, ĉar supozeble malmultiujn interesos la malaktuala filozofio pri kiu ĝi mokas. Mi finas per tio, per kio logike endus komenci: per la dua parto de la titolo ☺</p>

<h3 id="umismo">La Lejbnica optimumismo</h3>
<p>En la jaro 1684ª Lejbnico aperigis la unuan publikaĵon pri la diferenciala kalkulo, «Nova metodo por trovi maksimumojn kaj minimumojn»<a epub:type="noteref" id="GGL_" href="Nj.xhtml#GGL" title="G.G.L.: Nova methodus pro maximis et minimis. Actis Erud. Lips. Oct. 1684. P. 467–473 (Mathematica № XIII)."><sup>[180]</sup></a>.
Ĝi temis pri la trovado de la ekstremumoj per la tanĝantometodo, kiun la modernaj studentojn konas sub la nomo «la Neŭtona metodo».</p>

<p>Ankaŭ sian teodiceon Lejbnico konstruas matematikece, anticipante la problemaron de matematika optimumigo: trovi ekstremumon de funkcio sur iu regiono da eblaj parametroj, difinitaj per certaj limigoj. La kreemon de la Lejbnica Dio limigas la racio, la reguloj logikaj kaj matematikaj. Eĉ por Dio 2×2=4. Kreaĵoj estas principe limigitaj, kaj en tio kuŝas la fonto de la imanenta <em>metafizika malbono.</em> Ĉiuj eblaj universoj entenas tian malbonon, la Kreanto povas nur elekti tian, en kiu la bono atingas sian maksimumon (la plej bonan el la eblaj mondoj), aŭ tian, en kiu la malbono estas minimuma (la malplej malbonan el la eblaj mondoj). Lejbnico probable ne klare konsciis la diferencon inter tiuj ekstremumoj, kaj celis plie la unuan: «la plej bona (optimuma) el ĉiuj eblaj mondoj» [<em>le meilleur</em> (optimum) <em>parmi tous les mondes possibles, «Essais de Théodicée»,</em> 1:8].</p>
<p>Unu afero estas okulfrapa per sia foresto: la Lejbnica koncepto pri la <em>malbono metafizika.</em> En pluraj okazoj, iom komike, Kandido esprimas la deziron debati aŭ aŭskulti «pri la malbonoj fizika kaj morala» — sed neniam pri la «malbono metafizika», kvankam ĝuste tiu devus aparte interesi la filozofieman junulon, kaj la aldono de ankoraŭ unu termino pligrandigus la komikan efekton (laŭ la intenco de Voltero). Probable Voltero nur supraĵe trarigardis la Lejbnican verkon, kaj ĉi tiun nocion (ja gravan por la Lejbnica koncepto) simple pretervidis.</p>
<p><a id="TrevuaP"></a>La Lejbnica «Teodiceo» fakte estas komentaro pri kelkaj tezoj el la «Historia kaj kritika vortaro» de Petro Bejlo<a epub:type="noteref" id="Bayle_" href="Nj.xhtml#Bayle" title="Pierre Bayle: Dictionnaire historique et critique. Rotterdam, 1697."><sup>[181]</sup></a>.

La «Trevua Revuo», menciita de Kandido en <a href="index_split_019.xhtml#TrevuaK">ĉap. 16ª</a>, jene priskribas tion en sia <a href="http://books.google.fr/books?id=nikEAAAAMAAJ%26hl=fr%26pg=PA207#v=onepage%26q%26f=false">recenzo</a>:</p>
<blockquote>
<p>Ĉi tiuj du homoj raraj, eĉ unikaj ĉiu en sia speco, estis rilate unu al la alia kiel la du kuracistoj ĉe Moliero, kiuj, konsultate pri io ajn, ĉiam respondadis: la unu, per «tiom pli bone»; kaj la alia, per «tiom pli malbone». Oni facile divenas, ke «tiom pli bone» estas la respondo de s-ro Lejbnico. Vere, tio estas lia moto kaj la solvo por ĉiuj malfacilaĵoj. Faklingve li ĝin nomas <em>la argumento per plejbono,</em> aŭ, ankoraŭ pli fakece, teologie kaj geometrie, «la sistemo de la <em>Optimumo</em>», aŭ <em>Optimismo</em>.</p>
</blockquote>
<figure><img src="images/Trevoux-torn4.png" alt="" class="calibre18"/><br/>
<figcaption lang="fr">Journal de Trévoux, 1737, février, p. 207</figcaption>
</figure>
<p>Ĉi tio estas la unua uzo de la vorto «optimismo» rilate al la Lejbnica «Teodiceo». Kaj malgraŭ la aserto de la recenzo, la sola apero de la literĉeno<code> optim </code>en la «Teodiceo» estas la ĵuse citita.</p>
<p>Sisteme kaj formale, germanlingve kaj kun multe da fakvortoj, la Lejbnican doktrinon prezentis Kristiano Volfo <i lang="de">(Christian Wolff)</i> en sia 40-voluma verkaro. La Voltera Pangloso similas ne tiom Lejbnicon, kiom Volfon; interalie, la terminon <em>kosmologio,</em> parodiatan en <a href="K01.xhtml#kosmologio">ĉap. 1</a>, kreis ĝuste Volfo (kaj malgraŭ la moko de Voltero ĝi enradikiĝis kaj nun troveblas en la Esperantaj vortaroj kiaj PV kaj PIV).</p>

<h3 id="Popismo">La angla optimismo</h3>
<p>Dum Lejbnicon inspiris matematiko, la samtemajn filozofiajn ideojn de la pensuloj anglaj (kaj inter ili de la granda rivalo de Lejbnico, Neŭtono) inspiris la rapida progreso de la natursciencoj, kiu pensigis, ke la plendoj pri la malbono estas ŝuldataj al nesufiĉa scio. Kaj dum Volfo esoterigadis la Lejbnican teodiceon, Aleksandro Popo, male, popularigis la anglan filozofion en sia poemo «Eseo pri Homo»:</p>
<p id="Pope" class="stanza">
All nature is but art, unknown to thee;<br/>
All chance, direction, which thou canst not see;<br/>
All discord, harmony not understood;<br/>
<strong>All partial evil, universal good;</strong><br/>
And, spite of pride, in erring reason’s spite,<br/>
One truth is clear, <strong>Whatever is, is right.</strong></p>
<p class="right"><em>A. Pope, “An Essay on Man”, 1:10.</em></p>

<p>Mi grasigis 2 pecojn, kiuj preskaŭ laŭvorte aperas en «Kandido»:</p>
<ol>
<li>La apartaj malfeliĉoj faras la ĝeneralan feliĉon [<a href="index_split_007.xhtml#Pope1">ĉap. 4ª</a>]</li>
<li>Ĉio ajn ekzistanta estas prava.</li>
</ol>
<p>Do, estas diferenco inter la sistemoj Lejbnica kaj Popa. Lejbnico agnoskas la realecon de la malbono kaj ties neeviteblon eĉ en la plej bona el la eblaj mondoj. Dum por Popo la malbono estas iluzio, kaŭzata de nesufiĉo de nia scio kaj de senbaza homcentrismo (pri tiu lasta vd <a href="K30.xhtml#homcentrismo">la argumenton de la derviŝo</a> en la Konkludo). La intencoj estas malsamaj: Lejbnico senkulpigas Dion, Popo pravigas la mondon.</p>
<p>Voltero bone konis la <em>Eseon</em> kaj malimplice diras en la Antaŭparolo de sia «Poemo pri la katastrofo de Lisbono» (1755), ke «la fama Popo» prezentis «per senmortaj versoj» de sia <em>Eseo pri Homo</em> «la sistemojn de Lejbnico, de lordo Ŝaftsberi’ (Shaftesbury) kaj de lordo Bolingbroko» kaj «la novan aksiomon ke „ĉio estas bona“». Voltero (kaj lia publiko) identigis la sistemojn Lejbnican kaj Popan, kaj reduktis ilin al la <em>optimismo</em> en la senco komunlingva:</p>
<blockquote>
<p>— Kio estas optimismo? — demandis Kakambo.</p>
<p>— Aĥ, — diris Kandido, — ĝi estas la manio asertadi, ke ĉio estas bona, kiam oni suferas malbonon [ĉap. 19ª].</p>
</blockquote>
<p>Maleblas korekti tiun misprezenton tradukante «Kandido»n, ĉar tia korekto sensencigus la satiron. Cetere, Voltero nenie rekte mencias Lejbnicon kaj lian teodiceon, kvankam per diversaj trajtoj li klare sugestas, ke temas pri ili; kaj la publiko certas pri tio (kiel atestas ekz‑e la Antaŭparolo de Lanti’).</p>


<h3 id="kieleble">Kiel eble plej …</h3>
<p>PAG asertas [§88, p. 121]</p>
<blockquote>
<p><strong>Kiom</strong>, antaŭ <strong>eble</strong>, ne havas la saman signifon, kiel la paralela <strong>kiel</strong>: per <em>kiel eble plej</em> oni esprimas la plej altan gradon de superlativo: <em>venu kiel eble plej rapide</em> signifas: venu kun la maksimuma rapideco. Male <strong>kiom eble</strong> havas la nuancon de limigo: <em>venu kiom eble rapide</em> signifas: venu rapide, sed nur tiel rapide, kiel vi povas. Kp.: <em>Ĉiuj uzu la novajn vortojn kiom eble egale<sup>Z</sup>; ni decidis kiom eble ĉion fari mem<sup>Z</sup>.</em></p>
</blockquote>
<p>Mi malkonsentas, ke «kiel eble plej …» ĉiam plifortigas superlativon. En la reala uzo ĝi povas esprimi rezervon (limigon) same ofte, kiel «kiom eble plej …». Kaj mi opinias la limigan interpreton sole logika: «venu kiel eble plej rapide» jes implicas maksimumigon de la fortostreĉo kaj de la uzotaj rimedoj, kio tamen ne nepre rezultigos eĉ la pozitivan gradon (rapidan venon). Mi tamen koncedas, ke multaj homoj (kaj inter ili Lanti’) konfuzas maksimuman fortostreĉon kun maksimuma efiko (PAG kaj PMEG atestas tion).</p>

<p>Lanti’ aldonas tian emfazilon eĉ kie ĝi malestas en la originalo, ekz‑e:</p>
<blockquote>
<p lang="fr"><b>V</b> : tout est <em>au mieux</em> dans ce monde</p>
<p><b>L</b> : ĉio statas <em>kiel eble plej bone</em> en ĉi tiu mondo [ĉap. 3ª]</p>
</blockquote>
<p>Mi ne povas tion pruvi, sed mi suspektas, ke ankaŭ Voltero same (mis)interpretis la Lejbnican <em lang="fr">le meilleur des mondes possibles.</em></p>
<p>Mi ne scias, ĉu ĉi tie rolas la lingva fono franca (Voltero, Lanti’, Varingjeno estis franclingvanoj), aŭ eble okupo (Lejbnico kaj mi perceptas tion matematikiste). Laŭ Lejbnico nia mondo estas ne perfekta, sed <em>nur</em> «la plej bona el ĉiuj eblaj», t.e. «kiom eble bona». Ho ve, pli bona mondo ne eblas. Tio ne estas «optimismo», pli trafe endus nomi tion «filozofia pesimismo» ☹ En unu loko (<a href="index_split_009.xhtml#setia">ĉap. 6ª</a>) Kandido tion ja ekkomprenas: «Se ĉi tie estas la plej bona el ĉiuj eblaj mondoj, kiaj do estas la aliaj?»</p>


</body></html>
