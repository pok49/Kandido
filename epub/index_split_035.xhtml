<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
    <title>Kandido, aŭ Optimismo</title>
    
  <link rel="stylesheet" type="text/css" href="styles/stylesheet.css"/>
  <link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>

</head>
  <body>
<h2 id="calibre_toc_217">Artikolado</h2>
<h3 id="calibre_toc_229">La difina artikolo</h3>
<h4 id="toc_1">La titolartikoloj</h4>
<p>Mi jam indikis en mia studaĵo <em><a href="https://lingvakritiko.com/2007/02/05/la-artikolo/#Marki">La artikolo</a></em>♐: «Atentindas, ke en la rolo de <em>titolartikolo</em> la ĝentiltitoloj (sinjoro, doktoro ktp) perdas sian propran artikolon — ili ne plu kondutas kiel ordinaraj substantivoj, ili iĝas gramatikiloj». En diversaj lingvoj tia gramatikiĝo okazis diversgrade, kaj eĉ kadre de unu sama lingvo ofte estas malkohera. <b>L</b> uzas senartikole «<em>sinjoro doktoro</em> Ralf», «<em>F-ino</em> Kunegond» «<em>majstron</em> Panglos», «<em>barono</em> de Thunder-ten-tronckh» — sed ĉiam konservas la difinan artikolon ĉe la monarĥaj titolartikoloj, ekz‑e (ĉap. 26ª):</p>
<blockquote>
<p><b>L</b> : kiel la sultano Aĥmet, la imperiestro Ivan kaj la reĝo Karl-Edvard</p>
<p lang="en"><b>A</b> : as Sultan Achmet, <em>the Emperor</em> Ivan, and King Charles Edward</p>
<p><b>S</b> : kiel sultano Aĥmedo, imperiestro Ivano kaj reĝo Karlo-Edvardo</p>
</blockquote>
<p>Zamenhofo plej ofte artikolis tiajn ĉenomajn titolojn monarĥajn, kvankam en la «Fabeloj» aperas senartikola «reĝo Arturo». La moderna Esperanto (bone atestita ekz‑e en «Monato») koherigas tion per konsekvenca forigo de la difina artikolo en tiaj okazoj. Ankaŭ mi faris tiel. (Kompreneble tio ne koncernas la memstarajn uzojn de la titolvortoj; ekz‑e «la barono paliĝis» en ĉap. 29ª.)</p>

<h4 id="idoj">Gefratoj kaj idoj</h4>
<p>Estas evidenta fakto, ke <strong>la difinan artikolon</strong> Esperanto uzas pli ŝpareme ol la franca lingvo, proksimume kiel la angla; tial mi ĝin forigis el la titolo: «Kandido, aŭ <del>la</del> Optimismo» (kp <b>A</b> : “Candide, or Optimism”).</p>

<p>Tamen ankaŭ angle ofte aperas neklarigeblaj uzoj de la difina artikolo, ekz‑e en <a href="index_split_014.xhtml#lafilino">ĉap. 11ª</a>:</p>
<blockquote>
<p lang="fr"><b>V</b> : Je suis <em><strong>la</strong> fille</em> du pape Urbain X et de la princesse de Palestrine.</p>
<p lang="en"><b>A</b> : I am <em><strong>the</strong> daughter</em> of Pope Urban X, and of the Princess of Palestrina.</p>
<p><b>L</b> : Mi estas <em><strong>la</strong> filino</em> de <del>la</del> papo Urbano la Xª kaj de <del>la</del> princino Palestrina.</p>
</blockquote>
<p>Antaŭe neniam temis pri tiuj princino kaj papo, nek pri tio, ke ili havas filinon, nek pri ties unikeco. Tamen <b>V</b> kaj ĉiuj tradukoj en la artikolhavajn lingvojn uzas ĉi tie la difinan artikolon — krom la bulgara, kiu ĉi-okaze estas la sola logikema:</p>
<blockquote>
<p lang="bg"><b>B</b> : <em>Дъщеря</em> (ne «Дъщеря<del>та</del>»!) съм на папа Урбан X и на принцеса Палестрина.</p>
</blockquote>
<p>Kaj Voltero mem en tute simila situacio, prezentante la protagoniston en la 2ª frazo de ĉap. 1ª, uzas nul-artikolon:</p>
<blockquote>
<p lang="fr"><b>V</b> : Les anciens domestiques de la maison soupçonnaient qu’il était <em>fils</em> de <em>la sœur</em> de monsieur le baron et d’un bon et honnête gentilhomme du voisinage</p>
<p lang="bg"><b>B</b> : Старите слуги в дома подозираха, че е <em>син</em> на сестра<em>та</em> на господин барона и на един добър и почтен благородник от околността</p>
<p>(<b>L</b> : La malnovaj servistoj suspektis, ke lia patrino estis <em>la fratino</em> de lia barona moŝto kaj lia patro iu nobelo el la ĉirkaŭaĵo)</p>
</blockquote>
<p>La bulgara traduko konsekvence evitas artikolon ĉe ‹filo› — sed ial (samkiel <b>V</b>) artikolas la ‹fratino›n. Pri ŝi ni aŭdas unuafoje, kaj nek ŝia ekzisto nek unikeco estas evidentaĵo. Tial tute prave la germana traduko <a href="Refs.xhtml#G20"><b>G</b><sub>20</sub></a> artikolas ŝin nedifine — tamen ĝi ial difine artikolas la ‹filo›n (en ambaŭ okazoj, inverse ol <b>V</b> !).</p>

<blockquote>
<p lang="de"><b>G</b><sub>20</sub> : Die alten Diener des Hauses munkelten, er sei <em>das Kind</em> <strong>einer Schwester</strong> des Herrn Barons und eines guten braven Edelmannes aus der Nachbarschaft</p>
<p><b>S</b> : La malnovaj servistoj suspektis, ke li estas <em>filo</em> de <em>fratino</em> de lia barona moŝto kaj de brava kaj bona nobelo najbara.</p>
</blockquote>
<hr class="eli"/>
<p>Jen alia okazo (ĉap. 13ª) kie <em>la</em> min ŝokas kiel nelogika; ĝin paŭsas multaj tradukoj, sed ne <b>B</b> nek <b>G</b> nek <b>H</b> :</p>
<blockquote>
<p><b>L</b> : Lia unua parolo estis por demandi ĉu ŝi estas <em>la edzino</em> de la kapitano.</p>
<p lang="fr"><b>V</b> : La première chose qu’il fit fut de demander si elle n’était point <em>la femme</em> du capitaine.</p>
<p lang="de"><b>G</b><sub>20</sub> : … ob sie <em>die Frau</em> des Hauptmannes sei.</p>
<p lang="de"><b>G</b> : … ob sie des Hauptmanns <em>Frau</em> sei.</p>
<p lang="bg"><b>B</b> : … дали тя не е <em>жена</em> на капитана.</p>
<p lang="es"><b>H</b> : … si era <em>muger</em> del capitan.</p>
<p><b>S</b> : … ĉu ŝi estas <em>edzino</em> de la kapitano.</p>
</blockquote>
<p>La demandanto ja ne scias, ĉu la kapitano havas edzinon (kaj fakte li ne havas).</p>
<hr class="eli"/>
<p>En nenia gramatiko Esperanta mi trovas pravigon por 4 artikoloj en la konkluda frazo de la <a href="index_split_005.xhtml#laapogo">rekrutada epizodo</a> el ĉap. 2ª:</p>
<blockquote>
<p><b>L</b> : — Sufiĉas; nun vi estas <del>la</del> apogo, <del>la</del> subteno, <del>la</del> defendanto, <del>la</del> heroo de la Bulgaroj</p>
<p lang="fr"><b>V</b> : C’en est assez, vous voilà l’appui, le soutien, le défenseur, le héros des Bulgares</p>
<p><b>S</b> : — Sufiĉas. De nun vi estas heroo de la bulgaroj, nia apogo, nia bastiono, nia defendanto.</p>
</blockquote>

<h4 id="laplej">La plej …</h4>
<p>Laŭ la franca kutimo <b>V</b> trouzas superlativon, kvankam la franca lingvo disponigas por tio nur surogaton: difine determinitan komparativon (<strong>tiu</strong> <em>o</em>, kiu estas <strong>pli</strong> <em>a</em> ol la ceteraj). Tiu konstruo neprigas iun aron kie okazas komparo, kio emigas la francojn mencii tian aron malimplice. Aliflanke, en lingvoj kun plenvalora superlativo (kiaj Esperanto, la angla) ties absoluta uzo indikas la plej altan gradon de la koncerna kvalito. Kp [ĉap. 2ª]:</p>
<blockquote>
<p lang="fr"><b>V</b> : c’est <em>le plus</em> charmant <em>des rois</em></p>
<p><b>L</b> : li estas <em>la plej</em> ĉarma <em>el la reĝoj</em></p>
<p lang="en"><b>A</b> : Oh, he is <em>a most</em> charming king!</p>
<p lang="pl"><b>P</b> : ależ to czarujący monarcha</p>
</blockquote>
<p>Laŭ mia impreso pri la funkciado de la franca lingvo, tia aldono de la baza aro estas perceptata kiel emfazilo (plifortigilo); sed estkiel matematikisto mi perceptas ĝin kiel malfortigilon: la plej ĉarma el la limigita aro da malmulte ĉarmaj personoj (kiaj grandparte estis tiamaj reĝoj) estas nur la malplej malĉarma el ili. Laŭeble mi simpligas la superlativojn (samkiel <b>A</b>), sed ĉi-okaze mi ĝin lasas en la formo Voltera-Lantia, ĉar en la buŝo de la rekrutistoj ĝi havas nuancon ŝovinisman (verdire, apenaŭ rimarkeblan franclingve).</p>


<h3 id="une">La nedifina artikolo</h3>
<p>En sia rutina funkcio <strong>la nedifina artikolo</strong> plej ofte ne bezonas leksikan tradukon, kvankam ofte ĝi postulas pozician remaigon de sia determinato, kiel «maljunulino» kaj «komercisto» en la ĉi-postaj <a href="index_split_036.xhtml#maljunekz">vortordaj ekzemploj</a>. Lanti’ tamen sporade ĝin tradukas per la superflua «iu», ekz‑e (ĉap. 19ª):</p>
<blockquote>
<p lang="fr"><b>V</b> : Ce moine voulut vendre quelques unes des pierreries à un joaillier.</p>
<p><b>L</b> : La monaĥo provis vendi kelkajn el la gemoj al <del>iu</del> juvelisto [ĉap. 13ª]</p>
</blockquote>
<blockquote>
<p lang="fr"><b>V</b> : Il leur donna rendez-vous dans un cabaret.</p>
<p><b>L</b> : Li difinis rendevuon al ili en <del>iun</del> drinkejon [ĉap. 19ª].</p>
</blockquote>
<p>Kp ankaŭ piednoton <a href="Nj.xhtml#n48">[91]</a> de <b>L</b> pri «Eldorado» (ĉap. 17ª):</p>
<blockquote>
<p><b>L</b> : Nomo, kiun la eŭropanoj en la XVI-a jarcento donis al <del>iu</del> fantazia lando, kiun oni lokis ĉe la bordoj de <del>iu</del> supozita lago Parimo…</p>
</blockquote> <p>Cetere, se en tia okazo oni tamen volas meti nedifinan pronomon, mi ĉi tie preferus ne ‹iu›n, sed ‹ia›n. ‹Iu› min pensigas ne pri kvalito (fikcieco), sed pri elekto inter realaj objektoj.</p>

<p>Voltero ofte defias la Esperantajn gramatikistojn, uzante nedifinan artikolon en situacioj, kie ili postulas la artikolon difinan. Iam la senconuancon ne eblas fidinde esprimi en Esperanto, kaj necesas ŝanĝo al la artikolo difina (ankaŭ en <b>A</b> okazas tiel), iam eblas ĝin esprimi per malimplicitigo de nedifiniteco:</p>
<blockquote>
<p lang="fr"><b>V</b> : Il était au désespoir de se séparer d’<em>un</em> bon maître devenu son ami intime</p>
<p><b>L</b> : Li estis tre ĉagrena pro la penso disiĝi for de bona mastro, fariĝinta lia intima amiko</p>
<p><b>S</b> : Lin tre ĉagrenis la neceso disiĝi for de <em>tia</em> bona mastro, fariĝinta lia kara amiko [ĉap. 19ª]</p>
</blockquote>
<p>Kontraste, jen alia fremdigo esprimanta malŝaton (<a href="index_split_027.xhtml#aine">ĉap. 24ª</a>):</p>
<blockquote><div class="calibre1">
<p lang="fr"><b>V</b> : Mes parents me forcèrent … d’endosser cette détestable robe, pour laisser plus de fortune <em>à un</em> maudit frère aîné…</p>
<p><b>L</b> : Miaj gepatroj devigis min … surmeti tiun ĉi malŝatindan robon, por lasi pli da riĉo <em>al tiu</em> malbeninda unuenaskita frato…</p>
</div></blockquote>
<p>(Lanti’ vidas tie majoraton; tamen la samepoka angla traduko interpretas tion kiel favorigon de <em>iu</em> el la pli aĝaj fratoj, <b>A</b> : an <em>elder</em> brother of mine.)</p>
<hr class="eli"/>
<p>La uzo de nedifina artikolo por esprimi disdegnon ne estas internacia, kaj en tradukoj povas aperi la regula artikolo difina:</p>
<blockquote>
<p lang="fr"><b>V</b> : … du baiser que je vous avais donné derrière <em><strong>un</strong> paravent</em> …</p>
<p><b>L</b> : … pri la kiso, kiun al vi mi donis malantaŭ <em>ekranego</em> …</p>
<p lang="en"><b>A</b> : … the kiss I gave you behind <em><strong>the</strong> screen</em> …</p>
<p lang="bg"><b>B</b> : … за целувката, която ви дадох зад <em>параван<strong>а</strong></em> …</p>
<p><b>S</b> : … pri la kiso, kiun mi donis al vi malantaŭ <em><strong>la</strong> faldoŝirmilo</em> … [ĉap. 8ª]</p>
</blockquote>
<hr class="eli"/>
<p>Jen kurioza malkohero en du egalaj situacioj el du paralelaj rakontoj en unu sama ĉap. 28ª:</p>
<blockquote>
<p lang="fr"><b>V</b> : <em>Un cadi</em> me fit donner cent coups de bâton sous la plante des pieds, et me condamna aux galères.</p>
<p>(<b>L</b> : <em>Iu kadio</em> ordonis, ke mi ricevu cent bastonfrapojn sur la plandojn kaj kondamnis min esti punlaborulo sur galero.)</p>
</blockquote>
<p>«Kadio» estas normala, kutima parto de la situacio, kaj mi atendus ĉi tie la difinan artikolon, samkiel en la dua (sendependa) rakonto:</p>
<blockquote>
<p lang="fr"><b>V</b> : On me mena chez <em>le cadi,</em> qui me fit donner cent coups de latte sous la plante des pieds, et m’envoya aux galères.</p>
<p>(<b>L</b> : Oni kondukis min al <em>la kadio,</em> kiu ordonis, ke oni donu al mi cent latobatojn sur la plandojn kaj sendis min kiel punlaborulon sur galeron.)</p>
</blockquote>
<p>Probable la nedifina artikolo en la unua rakonto estas ŝuldata al ekzoteco (por la franca publiko) de tia vorto; mi supozas, ke ĝi signifas proksimume «iu turka oficisto, tiel nomata <em>cadi</em>». T.e. nedifiniteco koncernas la signon, ne la signaton. Tial en la dua rakonto «kadio» ricevas regulan artikolon difinan.</p>
<p>Mi supozas, ke nun por la publiko internacia (diference de la franca de la 18ª jc) la vorto «kadio» estas sufiĉe konata. Tial ankaŭ en la unua rakonto mi uzis la difinan artikolon:</p>
<blockquote>
<p><b>S</b> : <em>La kadio</em> ordonis, ke mi ricevu cent bastonbatojn sur la plandojn kaj min kondamnis al galerpuno.</p>
</blockquote>
<p>Kp ankaŭ <a href="index_split_022.xhtml#laHj">la similsituacian frazon</a> en ĉap. 19ª: «Li iras al <strong>la</strong> Holanda juĝisto».</p>
<hr class="eli"/>
<p>La plej stranga uzo de la nedifina artikolo aperas en la titolo de <a href="index_split_012.xhtml#calibre_toc_195">ĉap. 9ª</a>:</p>
<blockquote>
<p lang="fr"><b>V</b> : Ce qui advint de Cunégonde, de Candide, <strong>du</strong> grand-inquisiteur, et <em>d’un Juif</em></p>
<p><b>L</b> : Kio okazis kun Kunegond, kun Kandid, kun la ĉefinkvizitoro kaj <em>kun judo</em></p>
</blockquote>
<p>En la ĵusa ĉap. 8ª grave rolis la 3 unuaj personoj kaj <em>judo</em> don-Isaĥaro. La nedifina determino de la 4ª persono el la ĉapitra titolo devus indiki, ke temos pri iu alia, ankoraŭ ne konata homo. Tamen finleginte la ĉapitron oni konstatos, ke fakte temas pri la jam konata don-Isaĥaro. Probable Voltero volis ĝeneraligi, malkonkretigi la ĉefinkvizitoron kaj don-Isaĥaron kiel tipajn prelaton kaj judon, proksimume kiel en la ekkrio de Kunegundo:</p>
<blockquote>
<p lang="fr"><b>V</b> : Comment avez-vous fait, vous qui êtes né si doux, pour tuer en deux minutes <em>un Juif</em> et <em>un prélat?</em></p>
</blockquote>
<p>Se efektive tia estis la celo de Voltero, tiam ĝia realigo estas ĝene mallerta. La tradukoj <a href="Refs.xhtml#B"><b>B</b></a>, <a href="Refs.xhtml#G20"><b>G</b><sub>20</sub></a>, <a href="Refs.xhtml#A20"><b>A</b><sub>20</sub></a> meĥanike paŭsas tiun mallertaĵon; nur <b>A</b>, <b>H</b> (kaj <b>S</b>) ĝin korektas:</p>
<blockquote>
<p lang="en"><b>A</b> : What Happened to Cunegund, Candide, <strong>the</strong> Grand Inquisitor, and <strong>the Jew</strong></p>
<p><b>H</b> : Prosiguen los sucesos de Cunegunda, Candido, <strong>el</strong> Inquisidor general, y <strong>el Judío</strong></p>
<p><b>S</b> : Kio trafis Kunegundon, Kandidon, <strong>la</strong> ĉefinkvizitoron kaj <strong>la judon</strong>.</p>
</blockquote>

</body></html>
