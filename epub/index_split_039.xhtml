<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
 <title>Kandido, aŭ Optimismo</title>
  <link rel="stylesheet" type="text/css" href="styles/stylesheet.css"/>
  <link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>

</head>
<body>
<h2 id="calibre_toc_221">Patino</h2>
<h5 id="toc_1">Baronidino Kunegundo</h5>
<p>El la 125 aperoj de la nomo <em>Cunégonde</em> en <b>V</b>, 38 aperojn antaŭas la titolo <em>M<sup>lle</sup></em> (fraŭlino). Laŭ la moderna tendenco mi iom malplioftigis tiun titoladon (la rusa traduko [<b>R</b>] ĝin plene forigas); tamen regermanigo, kaj principe la regermanigo laŭ la paroletiketo de la 18ª jc, postulus ne nur pli oftan titoladon, sed ankaŭ ŝanĝon de la titolo: en <b>G</b> la protagonistino <em>neniam</em> aperas kun la burĝa titolo ‹fraŭlino› (<em lang="de">Fräulein</em>), sed nur kun ‹baronidino› (<em lang="de">Barones[s]</em>). Eĉ en la 20ª jc mi vidis, kiel zorge la germanaj sciencistoj mencias la titolojn en ia <em lang="de">Herr Prof. Dr. Faustus;</em> tiom pli tio devis validi pri la nobeltitoloj en la 18ª jc.</p>
<p>Unu fojon Voltero provis esprimi tion (en ĉap. 2ª):</p>
<blockquote>
<p lang="fr"><b>V</b> : le plus beau des châteaux qui renfermait la plus belle des <em>baronnettes</em></p>
<p><b>L</b> : la plej bela el la kasteloj, kiu enfermis la plej belan el la <em>baroninetoj</em></p>
<p lang="pl"><b>P</b> : ku najpiękniejszemu z zamków, który zawierał najpiękniejszą z <em>baronówien</em></p>
<p><b>S</b> : la plej bela el la kasteloj, kie loĝas la plej bela el la <em>baronidinoj</em></p>
</blockquote>
<p>Tiu frazo pensigas pri kavalira romano, kaj eĉ pli klare en Esperanto, kie «baronidino» samformas kun «reĝidino», konata el la Zamenhofa traduko de la Andersenaj fabeloj. Tamen por la francoj tio estas nekutima, kaj <b>L</b> ĝin ne komprenis.</p>
<p>Malpli konsekvence ol <b>G</b>, sed sufiĉe ofte, la samsencan titolon <em>baronesita</em> uzas la traduko hispana [<b>H</b>]. Kp ankaŭ en la tradukoj angla kaj pola (ĉap. 12ª):</p>
<blockquote>
<p lang="fr"><b>V</b> : — Jamais, répondit <em>la baronne.</em></p>
<p><b>L</b> : — Neniam, respondis <em>la baronino.</em></p>
<p lang="en"><b>A</b> : “Never,” answered <em>the young Baroness.</em></p>
<p lang="pl"><b>P</b> : — Nigdy — odparła <em>baronówna.</em></p>
</blockquote>
<p>Pro sistememo ankaŭ la titolon de la maljunulino mi tradukis per <em>princidino</em> — mi supozas, ke itale ne malkonvenus ŝin nomi <em>principessina;</em> kaj eĉ pli aŭdace, <b>V</b> : <em>la fille d’un pape</em> → <b>S</b> : <em>papidino</em> (ĉap. 12ª), kio en Esperanto estas same memtrudiĝanta, kiel la similsituacia kaj samspirita <em>papesse</em> (papino) en la franca (kaj interalie ĉe Voltero).</p>

<h5 id="toc_2">Ciado</h5>
<p>Mi konservis la ciadon de la Lantia traduko. Cetere, ankaŭ en la angla traduko:</p>
<blockquote>
<p lang="en">“Thou deservest not to eat or to drink,” replied the orator, “wretch, monster, that thou art! hence! avoid my sight, nor ever come near me again while thou livest.”
[ĉap. 3ª]</p>
</blockquote>
<hr class="eli"/>
<p>Male, mi modernigis plurajn loknomojn (ekz‑e Konstantinopolo → Istanbulo, Propontid → Marmora Maro) — unue, ĉar tio estas pli oportuna por la moderna leganto; kaj due, ĉar la klasikaj nomoj sonas malkonvene en la buŝo de senklera Kakambo aŭ de <a href="K30.xhtml#Istamb">turka kamparano</a>.</p>


</body></html>
