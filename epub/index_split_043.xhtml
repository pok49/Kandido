<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
  <title>Kandido, aŭ Optimismo</title>
  <link rel="stylesheet" type="text/css" href="styles/stylesheet.css"/>
  <link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>

</head>
<body>
<h2 id="calibre_toc_225">Eraroj</h2>
<p>Lanti’ reformeme traktas la radikon ali/ kiel tabelvorton:
«alie» = «aliloke», «aliu» = «iu alia» ktp. Striktasence tio estas ne eraro, sed konscia devio disde la normo; kiel plimulto da Esperantistoj mi ĉi tiun reformon malakceptas, do la koncernajn lokojn mi laŭnormigis.</p>
<hr class="eli"/>
<p>En la peco (ĉap. 5ª):</p>
<blockquote>
<p lang="fr"><b>V</b> : Un petit homme noir, <em>familier de l’inquisition…</em></p>
<p><b>L</b> : Malgranda, nigra viro, <em>intima kun la Inkvizicio…</em></p>
</blockquote>
<p>Eble (ĉu?) Lanti’ ne rekonis la kursivigitan terminon, kiu indikas <em>agenton</em> de la Inkvizicio
(<strong>familier … 13</strong> Officier de l’inquisition. <em lang="fr">Un familier du saint-office.</em> [Littré]). Intenca aŭ ne, la ĉirkaŭfrazo al mi plaĉis, kaj mi ĝin retenis en mia traduko:</p>
<blockquote>
<p><b>S</b> : Nigra vireto, malfremda al la Inkvizicio…</p>
</blockquote>
<hr class="eli"/>
<p>Tamen en la traduko estas nemalmulte da veraj eraroj; jen kelkaj ekzemploj.</p>
<hr/>
<blockquote>
<p lang="fr"><b>V</b> : dans un cabinet doré</p>
<p><b>L</b> : en orumitan kabineton</p>
<p><b>S</b> : en orumitan buduaron [ĉap. 7ª]</p>
</blockquote>
<p lang="fr">(«<strong>cabinet</strong> … 8° Anciennement, lieu de réunion, ruelle.» [Littré].)</p>
<hr/>
<p><a id="honesta"></a>La vorto <em>honnête</em> aperas en <b>V</b> <strong>12</strong> fojojn; en <b>L</b> aperas <strong>11</strong> respektivaj tradukoj per <em>honest-</em> (la unua <em>honnête</em> restas tute sen traduko). En <b>S</b> la vorto «honesta» aperas nur <strong>1</strong> fojon: mi opinias, ke <em>honnête</em> estas ŝajnamiko de tradukisto, kaj ĝiajn signifojn en <b>V</b> mi laŭokaze esprimas per
<em>bona</em> (3-foje),
<em>brava</em> (3-foje),
<em>justa</em> (kontrakto),
<em>decmaniera</em> (viro),
<em>honorinda</em> (profesio),
<em>bonorda</em> (homo),
<em>solida</em> (homo),
<em>honesta</em> (viro).</p>

<hr/>
<blockquote>
<p lang="fr"><b>V</b> : [Les montagnes] occupent chacune en largeur un espace de plus de <em>dix lieues</em></p>
<p><b>L</b> : ĉiu el ili larĝe okupas spacon de pli ol <em>dek mil mejloj</em></p>
<p><b>S</b> : ĉiu el ili estas pli ol <em>44 kilometrojn</em> larĝa [ĉap. 18ª]</p>
</blockquote>
<hr/>
<blockquote><div class="calibre1">
<p lang="fr"><b>V</b> : il voulut savoir comment on <em>priait</em> Dieu dans Eldorado. «Nous ne le <em>prions</em> point, dit le bon et respectable sage; nous n’avons rien à lui demander, il nous a donné tout ce qu’il nous faut; nous le <em>remercions</em> sans cesse.»</p>
<p><b>L</b> : li volis scii kiel oni <em>preĝis</em> Dion en Eldorado. „Ni ne <em>preĝas</em> al li, diris la bona kaj respektinda saĝulo; ni ne bezonas peti ion de li; li donis al ni ĉion necesan; ni senĉese <em>dankas</em> al li.“</p>
<p><b>S</b> : li volis scii kiel oni <em>preĝ<strong>as</strong></em> Dion en Eldorado.</p>
<p>— Ni nenion <em>petas</em> de Dio, — diris la bona kaj respektinda saĝulo, — li donis al ni ĉion bezonan. Sed ni senĉese lin <em>dankas</em> (ĉap. 18ª).</p>
</div></blockquote>
<p>Okulfrapa estas la misa latineca tempakordo en la subpropozicio (preĝ<em>is</em>).
Tradukproblemon prezentas la franca <em>prier,</em> en kiu konfuziĝas la signifoj ‹peti› kaj ‹preĝi›. La traduko «Ni ne preĝas» [<b>L</b>] estas erara, ĉar dankopreĝo ja estas preĝo.</p>
<hr/>
<blockquote>
<p lang="fr"><b>V</b> : toute l’Italie fit pour moi des sonnets dont il n’y eut pas un seul de passable.</p>
<p><b>L</b> : la tuta Italio verkis por mi sonetojn el kiuj ĉiuj staris super la nivelo de mezbono.</p>
<p><b>S</b> : la tuta Italio verkis por mi sonetojn, el kiuj neniu estis malfuŝa.</p>
</blockquote>
<p>Rektasence <em>passable</em> signifas ‹akceptebla›, tial <b>S</b> kaj la samsencaj <b>A</b>, <b>P</b>, <b>R</b>, <b>B</b> :</p>
<blockquote>
<p lang="en"><b>A</b> : all Italy composed sonnets in my praise, though not one of them was tolerable.</p>
<p lang="pl"><b>P</b> : … z których ni jeden nie wart był szeląga.</p>
<p lang="ru"><b>R</b> : … из которых ни один не был сколько-нибудь сносным.</p>
</blockquote>
<p>Formale la interpreto <b>L</b> : ‹neniu estis <em>nur</em> mezbona› estas ebla, tamen tre malprobabla, ĉar apenaŭ imageblas ke en la amaso da sonetoj troviĝus neniu banala. Pli probablas iom da ironio ĉe la maljunulino kaj Voltero.</p>
<hr/>
<blockquote>
  <p><b>V</b> : Jamais on ne fit meilleure chère, et jamais on n’eut plus d’esprit à souper qu’en eut Sa Majesté.</p>
<p><b>L</b> : Neniam oni tiom bone manĝis, kaj neniam la reĝo estis pli sprita ol dum la vespermanĝo.</p>
<p><b>S</b> : Neniam oni pli bone manĝis, kaj neniam iu montriĝis pli sprita vespermanĝanto ol Lia Reĝa Moŝto [ĉap. 18ª]</p>
</blockquote>
<hr/>
<hr class="eli"/>
<p>Kelkloke Lanti’ ne komprenis arĥaikaĵojn:</p>
<hr class="eli"/>
<p>Inter la iamaj okupoj de Kakambo Voltero mencias [ĉap. 14ª]: <em>facteur,</em> kion Lanti’ tradukas (laŭ moderna signifo) «leterportisto». Laŭ mi, por tiuj epoko kaj karaktero pli konvenas la malnova signifo «komisiisto»:</p>
<blockquote><div class="calibre1">
<p><strong>facteur.</strong> … 4° Terme de commerce. Celui qui est chargé d’un négoce pour le compte d’un autre. [Littré]</p>
</div></blockquote>
<hr/>
<blockquote>
<p lang="fr"><b>V</b> : ils seront charmés d’avoir un capitaine qui fasse l’exercice à la bulgare; vous ferez une <em>fortune prodigieuse</em></p>
<p><b>L</b> : ili estos ĉarmataj havi kapitanon, kiu bulgare ekzercadas; vi akiros <em>eksterordinaran riĉon</em></p>
<p><b>S</b> : ili ĝojos ricevi kapitanon kun bulgara ekzercado; vi faros <em>brilan karieron</em> [ĉap. 18ª].</p>
</blockquote>
<p>La vorto <em>fortune</em> en la Voltera tempo certe jam povis signifi ‹riĉaĵo› (tiel en <a href="index_split_027.xhtml#aine">ĉap. 24ª</a> fraton Grilo liaj gepatroj monaĥigis <em>pour laisser plus de <strong>fortune</strong> à un maudit frère aîné</em>), sed en ĉi tiu verko ĝi pli ofte rilatas al ‹kariero›<a epub:type="noteref" id="fortune_" href="Nj.xhtml#fortune" title="Faire fortune, s'élever haut dans les honneurs, les emplois, les richesses [Littré]."><sup>[179]</sup></a>. «La bulgara ekzercado» per si mem ne donas «eksterordinaran riĉon», sed ĝi rekte utilas en militista kariero.</p>
<hr/>
<blockquote>
<p><b>L</b> : Ili restis monaton en <em>tiu gastejo.</em></p>
</blockquote>
<p>Tio perpleksigas la leganton, ĉar por «<em>tiu</em> gastejo» mankas referencato. France:</p>
<blockquote>
<p lang="fr"><b>V</b> : Ils passèrent un mois dans cet <em>hospice.</em></p>
<p><b>S</b> : Ili restis monaton en tiu gastama lando [ĉap. 18ª]</p>
</blockquote>
<p>Laŭ Littré,</p>
<blockquote>
<p lang="fr"><strong>hospice</strong> 1° Lieu où l’on donne l’hospitalité (sens primitif mais vieilli).</p>
</blockquote>
<p>Ĉi-okaze la «gastiga loko» estas la lando, ĉar tiu frazo enkondukas komparon inter Eldorado kaj Vestfalio.</p>
<hr/>
<blockquote>
<p lang="fr"><b>V</b> : le patron <em>prend son temps,</em> met à la voile, démarre</p>
<p><b>L</b> : la mastro <em>ne rapidas,</em> malvolvigas la velojn, ekforiras</p>
<p><b>S</b> : la mastro <em>profitas la momenton,</em> malvolvigas la velojn, levigas la ankron [ĉap. 19ª]</p>
</blockquote>
<p>(Laŭ Littré, «<strong>temps</strong> … 19° Conjoncture, occasion propre, moment: <em>J’ai pris le temps de sortir pendant que vous dormiez,</em> MOL., G. Dand. III, 8»)</p>
<hr/>
<p>En ĉap. 25ª <em>déjeuner, dîner</em> ankoraŭ estas «matenmanĝo», «tagmanĝo» (interalie, la <em>déjeuner</em> konsistas el taso da ĉokolado). Lanti’ tradukas laŭ la moderna uzado «tagmanĝo», «vespermanĝo».</p>
<hr/>
<p>En la post-Voltera sencoŝovo de <em>baiser/embrasser</em> («kisi → fiki» + «brakumi → kisi») Lanti’ ankoraŭ retenas la malnovan sencon de la unua: «<em>baiser</em> = kisi», sed ja ŝovas la duan: «<em>on <strong>embrassa</strong> la vieille</em> → oni {<del>kisis</del> brakumis} la maljunulinon» (ĉap. 29ª).</p>
<hr/>
<blockquote>
<p lang="fr"><b>V</b> : Le précepteur Pangloss était l’oracle de la maison, et le petit Candide écoutait ses leçons avec <em>toute la bonne foi</em> de son âge et de son caractère.</p>
<p><b>L</b> : La guvernisto Panglos estis la hejma orakoldiranto kaj la malgranda Kandid aŭskultis liajn instruojn kun <em>la tuta sincero,</em> akordiĝanta kun lia aĝo kaj lia karaktero.</p>
<p><b>S</b> : La guvernisto Pangloso estis <del>la</del> orakolo de la familio, kaj la juna Kandido aŭskultis <em>liajn</em> instruojn kun <em>la fidemo</em> propra al <em>siaj</em> aĝo kaj karaktero. [ĉap. 1ª].</p>
</blockquote>
<p><b>L</b> tute koheras kun la ĉefsenco de <em>la bonne foi,</em> tamen «aŭskulti kun la tuta sincero» estas sence lama kaj postulas streĉan interpreton. Littré donas pli konvenan signifon:</p>
<blockquote>
<p lang="fr">Être de bonne foi, être trop confiant.
«Ne soyez pas, ma sœur, d'une si bonne foi» (Molière, <em>Femmes sav.</em> I, 1).</p>
</blockquote>
<p>Tio bone koheras kun la konkludo de la koncerna peco (2 alineojn poste):
«Kandido atente aŭskultis kaj <em>naive kredis</em>».</p>
<p>(Cetere atentindas la troa artikolo kaj liaj→siaj.)</p>


</body></html>
