<?xml version='1.0' encoding='utf-8'?>
<html xmlns="http://www.w3.org/1999/xhtml" xmlns:xlink="http://www.w3.org/1999/xlink" xmlns:epub="http://www.idpf.org/2007/ops">
<head>
  <title>Kandido, aŭ Optimismo</title>
  
  <link rel="stylesheet" type="text/css" href="styles/stylesheet.css"/>
  <link rel="stylesheet" type="text/css" href="styles/page_styles.css"/>
<link rel="stylesheet" type="text/css" href="styles/fonts.css"/>
</head>
<body>
<h2 id="postNoce">La enigma <i lang="fr">«faire notre noce»</i></h2>

<p>En <a href="index_split_016.xhtml#noce">ĉap. 13ª</a> Kandido diras al la guberniestro de Bonaero:</p>
<blockquote>
<p lang="fr"><b>V</b> : et nous supplions Votre Excellence de daigner <em>faire notre noce.</em></p>
<p lang="de"><b>G</b> : und wir ersuchen Ihro Exzellenz unterthänigst, die hohe Gnade für uns zu haben, und <em>unsre Hochzeit auszurichten.</em></p>
<p><b>S</b> : kaj ni petegas ke via ekscelenco degnu <em>aranĝi nian geedziĝofeston.</em></p>
</blockquote>
<p>Formale klara, tiu diro ĝenas kiel malbontona: kial la guberniestro zorgu pri la edziĝfesto de negravaj personoj kiujn li vidas unuan fojon? Tial ĉiuj alilingvaj tradukoj kiujn mi konsultis tiun frazon <em>ne tradukas,</em> sed anstataŭigas per iu <em>interpreto,</em> pli akceptebla socie, sed lingve senbaza:</p>
<blockquote>
<p lang="en"><b>A</b> : and we humbly beseech Your Excellency to condescend <em>to grace the ceremony with your presence.</em></p>
<p><b>L</b> : kaj ni petegas vian ekscelencan moŝton <em>konsenti pri nia edziĝo.</em></p>
</blockquote>
<p>La ideon de <b>A</b> (ĉeesti la geedziĝan ceremonion) transprenis pluraj aliaj tradukoj, atribuante al la guberniestro diversajn rolojn (<em>to preside our wedding; ser padrino de los novios</em> [<b>H</b>] kaj eĉ <em>to officiate at the ceremony</em> — kia sekularismo post ĵusa aŭtodafeo!). Cetere, en la unua okazo atentindas la ununombro de <em>noce,</em> kiu do nepre indikas la akompanan festenon.</p>
<p>Tamen plimulto da tradukoj (interalie <b>P</b>, <b>R</b>) preferas la interpreton <b>L</b>. Kial Kandido petu permeson edziĝi? Ĉar en Francio ekde ediktoj de Ludoviko la 14ª militisto bezonas <a href="https://www.cairn.info/revue-droits-2021-1-page-17.htm">administran sankcion</a> por sin edzigi. Simile estas <a href="http://jafbase.fr/docUE/Espagne/Espagne4-5-6.pdf">en Hispanio</a> (mi tamen ne scias, de kiam). Tia interpreto do estus do tute konvena por la francas publiko (tamen ne por la samepokaj tradukoj <b>A</b> kaj <b>G</b>), sed kial tia stranga vortumo? Kial «fari nian geedziĝan <em>festenon</em>» (faire notre <em>noce</em>) anstataŭ «sankcii nian <em>geedziĝon</em>» (autoriser notre <em>mariage</em>)?</p>
<p>En <a href="index_split_017.xhtml#noces">ĉap. 14ª</a> Kandido revenas al tiu afero — kaj tie la tradukoj uzantaj la permeso-interpreton (<b>L</b>, <b>P</b>, <b>R</b>) ĝin forlasas:</p>
<blockquote>
<p lang="fr"><b>V</b> : faut-il vous abandonner dans le temps que monsieur le gouverneur <em>va faire nos noces!</em></p>
<p><b>L</b> : estas korŝire forlasi vin en la tempo, kiam sinjoro la guberniestro <em>estas nin edzigonta!</em></p>
<p><b>S</b> : Ĉu mi vin forlasu ĝuste kiam sinjoro guberniestro <em>estas aranĝonta nian geedziĝofeston?</em></p>
</blockquote>
<p>Tiuj <em>interpretoj</em> tro perfortas la lingvon, kaj ne donas kontentigan rezulton. Tial mi preferas sekvi la germanan ekzemplon kaj resti ĉe <em>traduko.</em></p>

</body></html>